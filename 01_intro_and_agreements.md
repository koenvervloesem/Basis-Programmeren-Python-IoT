## Intro

### Cursusmateriaal

De cursus wordt deel per deel op Toledo beschikbaar gesteld in html-, pdf- en epub-formaat.

Let op: dit is een 'levend document'. De cursus wordt elke les bijgewerkt en in zijn nieuwste versie op Toledo geüpload.

Wie aanvullende verdieping wil, mag altijd vragen om verwijzingen naar goede boeken of online bronnen.

### Stijl van lesgeven

Dit is een **praktische cursus**, dus we vliegen er direct in met praktijk.
Het motto van deze cursus is **"eerst coderen, dan leren"**.
Je zal merken dat je gemakkelijker theorie oppikt als je eerst al hebt geëxperimenteerd.

### Verloop van de lessen

Hoe zien deze lessen eruit?
Elke les wordt gegeven van 18.00 tot en met 22.00 met de volgende activiteiten:

~~~

        18.00     (1)                  Thuis      (6)
        +-----------+                  +------------+
        |   Quiz    |                  |  Oefenen   |
        |   en/of   <------------------+    en      |
        | Herhaling |                  |  Studeren  |
        +-----+-----+                  +------^-----+
              |                               |
              |                               |
        18.30 |    (2)                 21.00  |   (5)
        +-----v------+                 +------+-----+
        |  Leerstof  |                 |    Q&A     |
        |    en      |                 |     en     |
        |  Coderen   |                 |  Herhaling |
        +------------+                 +------^-----+
              |                               |
              |                               |
        19.45 |    (3)                 20.15  |   (4)
        +-----v------+                 +------+-----+
        |            |                 |Opdracht(en)|
        |   Pauze    +----------------->     en     |
        |            |                 |   Support  |
        +------------+                 +------------+
~~~


**(1) 18.00-18.30: Quiz en Herhaling**

* We starten met een **Quiz** en/of **Herhaling** over de **vorige les**, met bijvoorbeeld een herhalingsoefening.
* Vervolgens is er tijd voorzien voor vragen over de leerstof van de vorige les.

**(2) 18.30-19.45: Leerstof en Coderen**

* Op basis van de **slides** die op voorhand op Toledo komen te staan.
* We maken klassikaal **oefeningen**
    * Lector doet oefeningen voor
    * Studenten doen deze oefeningen mee
    * Lector legt theorie achter de oefeningen uit
* **Q&A** tijdens deze oefeningen

**(3) 19.45-20.15 => PAUZE**

**(4) 20.15-21.00: Opdrachten (met support)**

* **Opdracht** maken die op **Toledo** verschijnt
* Lector loopt rond, coacht en helpt

**(5) 21.00-22.00: Q&A en herhaling**

* **Q&A**
* Belangrijkste punten worden **herhaald**
* **Indienen** van je code op **Toledo**
    * Zelfs als deze nog niet af is
    * Je hebt nog **3 weken** de **tijd** om **verbeteringen** aan te brengen
    * Maar op deze manier kan je **vroeg feedback** krijgen voor verbeteringen

**(6) Thuis: Oefenen en studeren**

* **Slides bestuderen** ter voorbereiding van de volgende les
* Je kan altijd vragen stellen per **e-mail** (koen.vervloesem@ucll.be)
* **Bemerkingen en feedback** op cursus zijn **welkom**    
  (via e-mail, Toledo, live of op <https://github.com/koenvervloesem/Basis-Programmeren-Python-IoT>)
* **Extra oefeningen** worden **beschikbaar** gesteld

### Opdrachten op Toledo

Alle **oefeningen** uit de cursus die je **moet maken** worden aangeduid in Toledo **onder opdrachten**.   
#### Termijn

Je (deel)oplossing voor de opdracht moet je indienen vóór het einde van de les.

Daarna krijg je nog drie weken om verbeteringen aan te brengen. Na die drie weken krijg je punten op je oplossing.

#### Uploaden in Toledo

Je laadt de Python-bestanden (met bestandsextensie .py) op, tenzij anders beschreven in de opdracht.

### Evaluatie

Een groot deel van de punten van dit vak staan op permanente evaluatie:

Eerste zit:

* 20 % medewerking
* 40 % opdrachten
* 40 % examen

Tweede zit:

* 20 % medewerking wordt meegenomen uit eerste zit
* 80 % examen (herkansing)

### Wat is programmeren?

Wikipedia omschrijft het als:

> Programmeren is het schrijven van een computerprogramma, een concrete reeks instructies die een computer kan uitvoeren. Dit is de taak van een softwareontwikkelaar of programmeur. Programmeren wordt in het algemeen niet direct in machinetaal gedaan, maar in een programmeertaal. De programmacode die wordt geschreven heet broncode en wordt door een assembler, compiler of interpreter omgezet in machinecode.

Jullie gaan in deze cursus dus leren om instructies te geven die een computer kan uitvoeren. Dat kan je pc zijn, maar ook een server, een Raspberry Pi of zelfs een microcontroller.

Programmeren wordt ook wel eens vergeleken met een recept schrijven om te koken of te bakken. Net zoals iemand in een recept instructies aan een persoon geeft om een eetbaar resultaat te bereiken, geeft een programmeur in een programma instructies aan een computer om een resultaat te bereiken.

### Wat gaan we leren programmeren in deze cursus?

* scripting en automatisatie
* tekstmanipulatie
* dataverwerking
* communicatie via seriële interface
* grafische interface (GUI/graphical user interface)
* API's (application programming interfaces)
* web
* netwerken
* ...

### Waarom leren programmeren met Python?

De keuze voor deze introductiecursus is gevallen op **Python**. Waarom?  

* Python is **eenvoudig** aan te leren
* Python wordt gebruikt om **kleine tot grote applicaties** te bouwen
* Python is **uitstekend gedocumenteerd** (zie <https://docs.python.org>)
* Python is enorm **populair** (zie <https://www.tiobe.com/tiobe-index/>)
* Python heeft enorm veel **bibliotheken** en **hulpprogramma's** om allerlei **taken** uit te voeren
* Python laat je toe om **eenvoudig en snel** toepassingen (op de opdrachtregel of met een grafische interface) te bouwen **zonder al te veel voorkennis**  
* Python heeft een grote **community** en veel online **support**
* Python is **opensource**, vrij beschikbaar en ondersteund op **alle besturingssystemen**
* ...

### Let op, dit is een introductie in programmeren

Dit vak heet "Basis programmeren". Het geeft dan ook een **introductie** in programmeren in Python, niets meer.  
We zien nog maar het **tipje** van de **ijsberg**...

~~~
                                                X
        CURSUS ==>                            X   X
                                             XX   XX
        ----------------------------------------------------------------------
                                           XX       XX
                                          XX          X
                                        XX            XX
                                   XXXXXX               X
        PROFESSIONEEL            X                       XX
        PROGRAMMEREN  ===>     XX          PYTHON          XX
                              X                              X
                            XXX                                X
                          XXX                                   X
                       XX                                        X
                     X                                            XXXX
                   X                                                  XX
                 X                                                      X
                XXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXX
~~~

Deze cursus leidt je niet op tot professioneel programmeur. Maar als IoT-technicus dien je wel een basiskennis programmeren te hebben.
